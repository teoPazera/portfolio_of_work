\documentclass[report.tex]{subfiles}

\begin{document}
	
\section{Predikčné modely}	
\label{sec:models}

Úlohu predikovania volebného výsledku môžeme rozdeliť na dve časti. Prvá je modelovanie vývoja volebných preferencií politických strán. Druhý aspekt je predikovanie skutočného výsledku volieb na základe posledného prieskumu preferencií. V sekcii \ref{sec:explore} sme videli, že percentuálny zisk vo voľbách je väčšinou blízky percentám v prieskume mesiac pred voľbami, no história slovenských volieb ukázala, že to nie vždy platí. Budeme teda stavať na pozorovaniach z exploratívnej analýzy a trénovať model, ktorý bude predikovať tento rozdiel a skúsiť pomocou neho vysvetliť toto netriviálne správanie. 

\subsection{Predikovanie vývoja volebných preferencií}

V tejto časti budeme pracovať s prieskumami volebných preferencií politických strán a hnutí od januára v roku 2010 do novembra v roku 2024. Pre každý z 81 politických subjektov máme 179 údajov v percentách o ich preferenciách. 

Budeme sa teda na tieto dáta pozerať ako na časové rady, kde rozostupy jednotlivých údajov sú 1 mesiac. Tiež budeme modelovať vývoj preferencií pre každú stranu samostatne, teda náš model predpokladá, že preferencie strán sú vzájomne nezávislé. Porovnáme prístupy k modelovaniu časových radov, konkrétne Holtovo dvojité exponenciálne vyrovnávanie a ARIMA model.


\subsubsection{Teória -- Holtovo dvojité exponenciálne vyrovnávanie} 

Exponenciálne vyrovnávanie je používané na \enquote{vyhladzovanie} časových radov. Využíva na to predpoklad, že hodnota časového radu v čase $t+1$ závisí najviac od hodnoty v čase $t$, menej od hodnoty v čase $t-1$ atď. Môžeme sformulovať model jednoduchého exponenciálneho vyrovnávania

\begin{align*}
	s_0 &= X_0 \\
	s_t &= \alpha X_t + (1-\alpha) s_{t-1}  & \text{pre}~t&>0 
\end{align*}

Hodnota $s_t$ je \enquote{vyhladený} časový rad v čase $t$, $\alpha$ je jediný koeficient modelu. Keby týmto modelom chceme predikovať budúce hodnoty časového radu $\widehat{X_{t+i}} = s_{t+i}$, vidíme, že by predikcie boli konštantné. Pre zachytenie trendu v dátach sa používa dvojité (Holtovo lineárne) exponenciálne vyrovnávanie.

\begin{align*}
	s_0 &= X_0 \\
	b_0 &= X_1 - X_0 \\
	s_t &= \alpha X_t + (1-\alpha) (s_{t-1} + b_{t-1}) & \text{pre}~t&>0 \\
	b_t &= \beta (s_t - s_{t-1}) + (1-\beta)b_{t-1} & \text{pre}~t&>0 
\end{align*}

Takýto model s parametrami $\alpha$ a $\beta$ vieme využiť na predikovanie budúcich hodnôt, ktoré budú vykazovať lineárny trend.

Teória aj označenie v tejto sekcii boli čerpané z článku na Wikipédii o exponenciálnom vyrovnávaní (\href{https://en.wikipedia.org/wiki/Exponential_smoothing#}{https://en.wikipedia.org/wiki/Exponential\_smoothing}).

\subsubsection{Teória -- ARIMA} 

Model pre predikciu časových radov ARIMA je nadstavbou pre model ARMA -- autoregressive moving-average. Autoregresívna časť indikuje, že predikujeme premennú na základe jej hodnôt v minulosti. Tento prístup však vyžaduje stacionaritu, teda (neformálne) stredná hodnota a autokovariancia (kovariancia časového radu samého so sebou) časového radu musia byť konštantné/nezávislé od času a jeho variancia musí byť všade konečná. 

Moving-average model stupňa $q$ predikuje hodnotu v čase $t$ naslovne:

\begin{equation*}
	X_t = \mu + \varepsilon_t + \sum_{i=1}^{q}\beta_i\varepsilon_{t-i}
\end{equation*}

Hodnota $\mu$ je stredná hodnota časového radu, $\beta_1,\dots, \beta_q$ sú parametre modelu a $\varepsilon_i$ reprezentuje šum v čase $i$ (spracované zo zdroja: \textit{Beáta Stehlíková: ARIMA modely, časť 1}, \href{http://www.iam.fmph.uniba.sk/institute/stehlikova/cr19/arima1.html#maq-proces-vyssieho-radu}{http://www.iam.fmph.uniba.sk/institute/stehlikova/cr19/arima1.html\#maq-proces-vyssieho-radu}). $\operatorname{ARMA}(p, q)$ vyzerá teda nasledovne:

\begin{equation*}
	X_t = c + \sum_{i=1}^{p}\alpha_i X_{t-i} + \varepsilon_t + \sum_{i=1}^{q}\beta_i\varepsilon_{t-i}
\end{equation*}

Parametre $\alpha_1,\dots,\alpha_p$ sú parametre pre autoregresívnu časť a parameter $c$ \enquote{slúži} na vertikálny posun. Ako sme spomínali, takýto model vyžaduje stacionaritu časového radu. Na eliminovanie trendu (a teda na dosiahnutie stacionarity) v dátach sa používa diferencovanie -- namiesto $X_t$ modelujeme $Y_t = X_t - X_{t-1}$. Tento proces diferenciácie opakujeme $d$-krát, čo nám dáva integrovaný model $\operatorname{I}(d)$. 

Spojením týchto troch modelov dostávame model $\operatorname{ARIMA}(p,d,q)$ -- autoregressive integrated moving-average.

Spomenieme ešte nadstavbu na tento model s názvom SARIMA, ktorá pracuje aj so sezónnosťou v časových radoch. Keďže tento trend sme v našich dátach nepozorovali, rozhodli sme sa nepredikovať týmto modelom. 

\subsubsection{Výber modelu}

Metodiku výberu modelu sme volili s ohľadom na to, že chceme predikovať volebný výsledok, keby sú voľby v blízkej budúcnosti. Preto sme chceli, aby čo najlepšie zachytil vývoj preferencií pred poslednými voľbami v roku 2023 pre strany, ktoré sú \enquote{relevantné} na terajšej politickej scéne. Konkrétne sú to Progresívne Slovensko, Smer SD, Hlas SD, Slovensko, SaS, KDH, Republika, SNS, Sme rodina a Maďarská aliancia. Politickú stranu Demokrati sme do tejto skupiny na výber modelu nepridali, keďže vznikli iba tesne pred voľbami v roku 2023. 

Model vyberáme na základe toho, ako dobre predikuje vývoj volebných preferencií pre 10 spomenutých subjektov. Každý z týchto časových radov rozdelíme na trénovaciu a testovaciu časť, kde testovacia časť pozostáva z posledných 12 zložiek (rok pred voľbami). Následne, pre trénovací časový rad, spočítame rôznymi modelmi predikciu pre 12 ďalších mesiacov a spočítame strednú kvadratickú chybu vzhľadom na testovací \enquote{rok}. Model s najnižšou priemernou chybou použijeme na predikciu volieb. 

\newpage

Modely budeme testovať tri:

\begin{enumerate}
	\item ARIMA, ktorej parametre nastavíme pomocou funkcie \pyth|pmdarima.auto_arima|
	\begin{itemize}
		\item parameter $d$ je nastavený pomocou Kwiatkowski–Phillips–Schmidt–Shin testu stacionarity\\ 
		\item parametre $(p,q)$ nastavíme tak, aby minimalizovali Akaikeho informačné kritérium
	\end{itemize}
	\item Holtovo dvojité vyrovnávanie, ktorého parametre $\alpha$ a $\beta$ budú nastavené metódou maximálnej vierohodnosti (funkciou \pyth|statsmodels.tsa.api.Holt.fit|)
	\item Holtovo dvojité vyrovnávanie, ktorého parametre $\alpha \in [0.1;1) $ a $\beta \in [0.1;1)$ budú nastavené z dát okrem posledných 6 mesiacov tak, aby minimizalizovali strednú kvadratickú chybu predikcie posledných 6 mesiacov
\end{enumerate}

Priemerné chyby vyšli nasledovne:

\begin{align*}
	\operatorname{err}_{\operatorname{ARIMA}} &= 9.55 \\
	\operatorname{err}_{\operatorname{Holt, MLE}} &= 8.92 \\
	\operatorname{err}_{\operatorname{Holt, MSE}} &= 12.01
\end{align*}

Výsledný predikčný model bude teda predikovať vývoj preferencií politickej strany Holtovým dvojitým exponenciálnym vyrovnávaním. Jej parametre $\alpha$ a $\beta$ budú nastavené pomocou metódy maximálnej vierohodnosti na preferenciách období od januára 2010 do novembra 2024.


\subsection{Predikovanie rozdielu volebného výsledku a volebných preferencií v prieskume mesiac pred voľbami}

V tejto časti opíšeme našu metodiku za výberom modelu na predikciu rozdielu volebného výsledku a volebných preferencií v prieskume mesiac pred voľbami. Budeme porovnávať obyčajnú lineárnu regresiu a dve jej penalizované verzie -- lasso a hrebeňová regresia.

Budeme pracovať s podobnými dátami ako v kapitole o klasifikácii, ale vynecháme volebné preferencie z prieskumov, keďže rozdiel chceme predikovať na základe iných informácií o strane, ako jej podpora. Pre každú stranu a každé voľby od roku 2012 máme údaje, či bola v korešpondujúcom volebnom období v koalícii alebo opozícii (nadobúdajúce hodnoty 0 alebo 1). Pridáme stĺpce údajov rôznych indikátorov o štáte v období volieb spolu s rozdielmi hodnôt týchto indikátorov medzi koncom a začiatkom korešpondujúceho volebného obdobia. Takisto pridáme stĺpce interakcií medzi týmito premennými (aby sme zistili napríklad či to, že strana bola v koalícii a počas toho volebného obdobia stúplo HDP na človeka, nemá vplyv na rozdiel volebného výsledku a posledného predvolebného prieskumu).

\subsubsection{Výber modelu}

Výber modelu uskutočníme na rovnakej trénovacej vzorke ako v kapitole vyššie, iba s niekoľkými vyššie-spomenutými pridanými premennými. Každý model budeme hodnotiť krosvalidáciou na 10 častí, pričom výsledná chyba modelu bude priemerná stredná kvadratická chyba jednotlivých častí krosvalidácie. Predtým je potrebné však vybrať podmnožinu stĺpcov pre lineárnu regresiu a vybrať hyperparameter $\lambda$ pre lasso a hrebeňovú regresiu. 

Podmnožinu stĺpcov pre lineárnu regresiu budeme vyberať pažravo iteratívne vzhľadom na priemernú strednú kvadratickú chybu krosvalidácie. Najprv ohodnotíme model bez premenných, potom pre všetky premenné spočítame chybu a medzi vybrané premenné pridáme tú s minimálnou. Následne budeme modelovať s dvomi premennými -- prvá bude tá vybratá v predchádzajúcom kroku a ako druhú premennú vyskúšame všetky ostatné. Do ďalšieho kroku pôjde dvojica premenných s minimálnou priemernou krosvalidačnou chybou. Takto budeme pokračovať, kým nepoužijeme všetky premenné. Výsledná podmnožina stĺpcov bude tá, ktorá počas celého behu algortimu dosiahla najnižšiu chybu. 

Týmto algoritmom sme pre lineárnu regresiu vybrali iba jednu premennú a to indikátor, či strana bola vo volebnom období pred voľbami v opozícii. 

Pre lasso a hrebeňovú regresiu skúšame sto ekvidištančných hodnôt pre parameter $\lambda \in [0.1; 10]$, vyberieme tú s najnižšou priemernou krosvalidačnou chybou vzhľadom na strednú kvadratickú chybu. Pre lasso algoritmus vrátil $\lambda=0.3$, pre hrebeňovú regresiu $\lambda = 10$. 

Nakoniec, pre finálne modelovanie spomedzi týchto troch modelov vyberieme ten s najnižšou krosvalidačnou chybou:

\begin{align*}
	\operatorname{err}_{\operatorname{LR}} &= 8.14 \\
	\operatorname{err}_{\operatorname{lasso}} &= 8.59 \\
	\operatorname{err}_{\operatorname{ridge}} &= 9.32
\end{align*}

Budeme teda modelovať lineárnou regresiou s jedinou premennou -- účasť politickej strany v opozícii. Otestujeme na testovacích dátach spomenutých v kapitole vyššie. Aby sme vedeli ohodnotiť našu predikciu, pozrieme sa na jej strednú kvadratickú a strednú absolútnu chybu v porovnaní s naivným modelom, ktorý modeluje rozdiel volebného výsledku a posledného predvolebného prieskumu konštantnou nulou:

\begin{align*}
	\operatorname{MSE}_{\operatorname{LR}} &= 7.24 \\
	\operatorname{MSE}_{\operatorname{naive}} &= 7.99 \\
	\operatorname{MAE}_{\operatorname{LR}} &= 1.74 \\
	\operatorname{MAE}_{\operatorname{naive}} &= 1.71
\end{align*}

Z výsledkov vidíme, že náš model lepšie zachytáva odľahlé dáta (teda veľký \enquote{skok} medzi posledným prieskumom a voľbami) ako model, ktorý predpokladá, že tam žiadny \enquote{skok} nie je. V absolútnej chybe je však mierne horší.

Využijeme fakt, že pre \enquote{relevantné} strany v tejto dobe (december 2024) máme k dispozícii dáta z politického kompasu, ktoré hovoria veľa o profile a prioritách strany. Vytvoríme teda rovnaký model ako vyššie, len z trénovacej a testovacej sady odfiltrujeme strany, pre ktoré tieto údaje nemáme. Jedná sa teda o výraznú redukciu počtu dát už z aj tak malého počtu, ale napriek tomu môžeme pozorovať správanie modelu.

\newpage

Znovu nám vyšlo, že najnižšiu krosvalidačnú chybu dosiahla lineárna regresia, ale tentokrát s tromi premennými:

\begin{enumerate}
	\item interakcia medzi účasťou v koalícii a hodnotou liberálnosti/konzervatívnosti
	\item interakcia medzi účasťou v opozícii a hodnotou výdavkov na dôchodky (na človeka)
	\item interakcia medzi nezamestnanosťou v percentách a HDP na človeka
\end{enumerate}

Spočítame znova chyby takéhoto a naivného modelu na (zredukovaných) testovacích dátach:

\begin{align*}
	\operatorname{MSE}_{\operatorname{LR}} &= 6.53 \\
	\operatorname{MSE}_{\operatorname{naive}} &= 11.29 \\
	\operatorname{MAE}_{\operatorname{LR}} &= 1.72 \\
	\operatorname{MAE}_{\operatorname{naive}} &= 2.22
\end{align*}

Vidíme, že pri použití politického kompasu má náš model lepšiu aj MSE aj MAE oproti modelu, ktorý predpokladá, že volebný výsledok bude rovnaký, ako posledný prieskum. Keďže nás zaujíma najmä predikcia budúcich volieb a pre v tomto období relevantné strany máme údaje o politickom kompase, budeme teda vo finálnom modeli používať túto verziu.




\end{document}
